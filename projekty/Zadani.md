# Zadání projektů

1. [Přihlašte se k tématu](https://is.muni.cz/tudle/fqhs) projektu, na kterém chcete pracovat. Je potřeba utvořit týmy po 2-3 lidech, domluvte se tedy ideálně předem, s kým budete v týmu.
2. Vytvořte si nový repozitář (společný, jeden za celý tým) na GitHubu a přidejte jako Collaborators členy svého týmu a mě (veronikaburgerova)
3. Projekt budete vzpracovávat v několika fázích (budou doplnovany prubezne):

## 1) Analýza požadavků

Identifikujte základní funkce vaší aplikace
  - Jakou funkcionalitu bude obsahovat?
  - Jak chceme, aby se chovala?
  - Co všechno uživateli umožní?
  - Jsou nějaké existující aplikace podobného typu, kterými bychom se mohli inspirovat?

Zkuste rozdělit funkcionality aplikace na následující:
  - Nutná funkcionalita (co aplikace musí umožňovat, bez čeho se neobejde)
  - Důležitá funkcionalita (co by aplikace měla umožňovat – bude fungovat i bez toho, ale je to třeba nepraktické apod.)
  - Rozšiřující funkcionalita (co můžeme do aplikace doplnit navíc jako rozšíření)

Ve složce [Projekty](https://github.com/veronikaburgerova/EPR23/tree/main/projekty) najdete šablonu, kterou si stáhnete a nahrajete do svého repozitáře, kterou vyplňte.

**Deadline: 23. 11. 2023**

## 2) Návrh
Určete uživatele a jejich role
  - Bude využívat aplikaci více typů uživatelů? (Např. učitel/žák/rodič…)
  - Kdo nebo co bude aplikaci používat? Bude více typů uživatelů? 
  - Jakou roli bude/budou při interakci s aplikací mít? (Např. učitel/žák/rodič, registrovaný/neregistrovaný uživatel…)
    
Definujte způsoby použití a aktivity v aplikaci
  - Jaké operace budou jednotliví uživatelé s aplikací provádět? (Např. přihlásit se, rozkliknout hru, zadat platbu…)
  - Co se stane, když nastanou? (Např. otevře se nové okno, zobrazí se MessageBox, aplikace se zavře, zobrazí se nějaký text…)
  - Zkuste také rozmyslet, kolik a jaká okna bude vaše aplikace využívat. Bude jen hlavní okno nebo nějaké další?

Odevzdání: dva diagramy – use case a activity

**Deadline: 1. 12. 2023**

## 3) Implementace
- Rozdělte si role v týmu pro tento týden (XAML, aplikační logika, koordinace, grafika…)
- Rozmyslete, kolik oken budete potřebovat a vytvořte si soubor pro hlavní okno i další okna.
- Implementujte funkcionalitu: vycházejte z vašich diagramů a analýzy požadavků – začněte těmi nutnými.
- V aplikaci byste měli použít většinu z prvků:
  - Tlačítka
  - Label
  - TextBox
  - zaškrtávací políčka
  - Posuvníky / ProgressBar / Slider
  - ListBox
  - Menu
  - práce s barvami či obrázky
  - více oken
  - MessageBox
 
  **Částečný deadline: 7. 12. 2023**

  ## 4) Design, kvalita a finalizace
  - Ujistěte se, aby vaše rozhraní bylo přehledné, graficky přijatelné a intuitivní.
  - Otestujte aplikaci a ověřte, že všechny funkce a prvky fungují, jak mají.
  - Projděte kód a zaměřte se na jeho kvalitu.
  - Ujistěte se, že všechny úkoly a nedokončené části jsou dokončeny.
  - Přidejte ke svému kódu dokumentaci pro vývojáře.
 
 **FINÁLNÍ deadline: 30. 12. 2023**

 ## 5) Peer reviews
- Každý je přiřazen k jinému projektu – posláno jako zip
- Úkolem je dát peer review – zpětnou vazbu k projektu spolužáků

Při procházení aplikace se zaměřte na:
- Funkcionalitu – splňuje aplikace požadavky z analýzy?
- Chování v různých situacích –  chová se, jak by měla (např. podle návrhových diagramů)? nenastane v nějaké situaci chyba? padá někdy program? nechová se aplikace nepředvídatelně?
- Uživatelská přívětivost – je pro vás používání aplikace intuitivní? je grafické rozvržení rozumné? působí aplikace vizuálně hezky?

Na co se dále můžete zaměřit:
- Kvalita kódu – je program napsán kvalitně? šel by nějaký kód napsat lépe/efektivněji/…? je pro vás kód tak, jak je napsaný, pochopitelný?
- Povinné prvky – obsahuje program většinu z prvků požadovaných ze zadání?
- Dokumentace – má aplikace nějakou dokumentaci (ať už v readme, komentářích či jinak), která by vám pomohla se v aplikaci a jejím zdrojovém kódu vyznat?

Jak review formulovat: Snažte se být konstruktivní. Pokud vám něco nevyhovuje a zmíníte to, popište také, proč to tak je či co vám problém způsobuje a jak by se to dalo vylepšit/spravit. Využijte šablonu k peer review.

**Deadline: 7. ledna**

## 5) Prezentace
- Váš projekt budete prezentovat v hodině **11. ledna**
- Prezentace by měla zabrat ca **7–8 minut**.
- Do prezentace se musí zapojit **všichni z týmu v netriviální míře** (např. jen říct název projektu a předat slovo je velmi triviální)
- Po odprezentování bude čas na otázky.
- Všichni z týmu by měli mít o svém projektu přehled, chápat, jak jejich aplikace funguje a rozumět jejímu kódu.




